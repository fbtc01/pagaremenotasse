---
description: Come ottenere un rendimento dalla liquidità aziendale inutilizzata
---

# Investire liquidità

Un azienda dovrebbe sempre preferire investire la liquidità per investimenti interni come nuove tecnologie che aumentano la produttività, la qualità del prodotto o l'efficienza. Quando non ci sono investimenti disponibili, o in attesa di questa, è molto sensato investire la liquidità in investimenti a breve termine a basso rischio.&#x20;

Ecco i passaggi operativi:

1. **Scrivere verbale tra soci**\
   E' necessario mettere per scritto chi verrà delegato alla gestione della liquidità della società. E' consigliabile anche mettere per iscritto le classi degli strumenti finanziari che potrà usare (es. Titoli governativi, Azioni, Indici, Futures, opzioni etc..).
2. **Apertura codice LEI** (70€) e da rinnovare ogni anno. \
   [https://lei-italy.infocamere.it/leid/](https://lei-italy.infocamere.it/leid/)
3. **Apertura conto titoli aziendale** \
   In Italia Directa è il migliore con commissioni da 5€ ad eseguito (piano semplice). Si apre interamente online in pochi giorni.  Altre banche offrono 0.19% senza limite e con poca trasparenza del costo effettivo durante l'acquisto. \
   In fase di apertura è consigliato abilitare solo le classi di azioni che avete scritto nel verbale tra soci in modo che strumenti più rischiosi saranno disabilitati. \
   [https://www.directa.it/business/aziende-consulenti-indipendenti.html](https://www.directa.it/business/aziende-consulenti-indipendenti.html)

### Tassazione

Tutte le plusvalenze sono tassate in **IRES (24%)** e si compensano con i redditi operativi della società. I titoli di stato non sono tassati al 12.5% perchè è una convenzione solo per i privati. In generale la tassazione è leggermente inferiore del caso di privato che è al 26%.&#x20;

### Conviene investire con la società o con persona fisica?

Nel caso in cui la società investa in titoli di stato governativi (BOT/BTP) allora non c'è una convenienza a farlo con la società. Anzi conviene distribuire e farlo con persona fisica. Questo perchè, nonostante si abbia un capitale maggiore di partenza dato dal risparmio delle imposte del 26%, la tassazione per persona fisica sui titoli di stato è del 12.5% contro il 24% (IRES) per azienda.\
\
Ipotizziamo il caso in cui la società produce 100.000€ di utili e li distribuisca interamente ai soci attraverso i dividendi. I soci pagano il 26% di imposte e ricevono un netto di 74.000€ alla loro persona fisica.

|                                 | Anno 0    |
| ------------------------------- | --------- |
| Utili                           | € 100.000 |
| Riserva                         | € 0       |
| Tassa distribuzione utili (26%) | -€ 26.000 |
| Netto persona fisica            | € 74.000  |

Vediamo invece il caso in cui la società non distribuisca immediatamente gli utili, ma li re-investe in titoli di stato a basso rischio al 2% di rendimento lordo  e poi vengono distribuiti ai soci dopo 3 anni. Il netto su persona fisica è di **78.600€** rispetto a **74.000€** nel caso precedente.

|                                 |     | Anno 0    | Anno 1    | Anno 2    | Anno 3    |
| ------------------------------- | --- | --------- | --------- | --------- | --------- |
| Utili                           |     | € 100.000 |           |           |           |
| Riserva                         |     | € 100.000 | € 101.520 | € 103.063 | € 104.630 |
| Cedola investimento             | 2%  | € 2.000   | € 2.030   | € 2.061   | € 2.093   |
| IRES cedola (24%)               | 24% | -€ 480    | -€ 487    | -€ 495    | -€ 502    |
| Totale riserve non distribuite  |     | € 101.520 | € 103.063 | € 104.630 | € 106.220 |
| Tassa distribuzione utili (26%) | 26% | 0         | 0         | 0         | -€ 27.617 |
| Netto persona fisica            |     | 0         | 0         | 0         | € 78.603  |

Questo però deve essere confrontato con il caso in cui la società distribuisca gli utili ogni anno, la persona fisica investa nello stesso titolo governativo italiano al 2% con una tassazione del 12.5%. Otteniamo che il valore finale è leggermente superiore. \


|                                     |        | Anno 0    | Anno 1   | Anno 2   | Anno 3       |
| ----------------------------------- | ------ | --------- | -------- | -------- | ------------ |
| Utili                               |        | € 100.000 |          |          |              |
| Riserva                             |        | € 0       |          |          |              |
| Tassa distribuzione utili (26%)     | 26%    | -€ 26.000 |          |          |              |
| Portafoglio persona fisisca         |        | € 74.000  | € 75.295 | € 76.613 | € 77.953     |
| Re-investimento persona fisica (2%) | 2%     | € 1.480   | € 1.506  | € 1.532  | € 1.559      |
| Tasse cedole 12.5%                  | 12,50% | -€ 185    | -€ 188   | -€ 192   | -€ 195       |
| Netto persona fisica                |        | € 75.295  | € 76.613 | € 77.953 | **€ 79.318** |

Pertanto, se si prevede di mantenere la riserva utili e investirla in titoli di Stato italiano e poi alla fine distribuirla allora è più conveniente fare l'investimento direttamente come persona fisica in quanto la tassazione è minore. &#x20;



### Quali strumenti acquistare

A seconda delle vostre esigenze ed obiettivi ci sono diversi strumenti.

* **Titoli di stato governativi (< 12 mesi)** \
  Se vuoi un rischio quasi nullo e certezza della plusvalenza allora i BOT sono i strumenti più adatti. La strategia è di acquistare il BOT con scadenza inferiore ai 12 mesi e portarlo fino a maturazione.  Ad esempio, potresti acquistare in un unica soluzione, o più volte durante l'anno, il BOT con scadenza a Dicembre. Il BOT rimborserà 100 in automatico il 12 dicembre. Se non possiedi alcun titolo durante la notte del 31 dicembre allora non ti verrà addebitato il bollo titoli di 0.2%.\
  [https://www.borsaitaliana.it/borsa/obbligazioni/mot/bot/dati-completi.html?isin=IT0005627853\&lang=it](https://www.borsaitaliana.it/borsa/obbligazioni/mot/bot/dati-completi.html?isin=IT0005627853\&lang=it)
* **Fondi monetari (ETF)**\
  E' un ETF che replica il tasso overnight della BCE ed è ad accumulazione. Quindi non andrà mai in maturazione e dovrai vendere le quote per generare la plusvalenza. Ha un costo (TER) di 0.10%.\
  [https://www.justetf.com/it/etf-profile.html?isin=LU0290358497](https://www.justetf.com/it/etf-profile.html?isin=LU0290358497)
* **ETF azionari a distribuzione**\
  Nei casi di riserva utili accumulata negli anni e mai distribuita potrebbe aver senso un ETF azionario. E' uno strumento più rischio dei titoli di stato perchè può generare minusvalenze che andranno ad impattare il bilancio della società! \
  [https://www.it.vanguard/professional/prodotti/etf/azionario/9503/sp-500-ucits-etf-usd-distributing](https://www.it.vanguard/professional/prodotti/etf/azionario/9503/sp-500-ucits-etf-usd-distributing)
* **Futures / Opzioni su commodity**\
  Se la società acquista materie prime (es. cacao, caffè, etc..) e un aumento di prezzo rischia di peggiorare i margini allora potrebbe aver senso coprirti da questo rischio. \
  In sostanza, viene acquisto un contratto futures o ETP in modo che se sale il prezzo della commodity allora guadagnerai dalla plusvalenza e questa andrà ad azzerare l'effetto sui margini. Viceversa, se la materia prima scende di prezzo avrai margini maggiori ma una minusvalenza. \
  E' una strategia molto rischiosa e richiede che tu sappia bene cosa stai facendo, quindi è consigliato consultare un consulente finanziario prima di agire. Sono molti i casi in cui un socio abbia iniziato a fare trading con le commotity e poi hanno portato ingenti perdite sulla società a causa di una bassa conoscenza di questi strumenti.

\










