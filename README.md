---
description: Come ottenere un rendimento dalla liquidità aziendale inutilizzata
---

# Investire liquidità

Un azienda dovrebbe sempre preferire investire la liquidità per investimenti interni come nuove tecnologie che aumentano la produttività, la qualità del prodotto o l'efficienza. Quando non ci sono investimenti disponibili, o in attesa di questa, è molto sensato investire la liquidità in investimenti a breve termine a basso rischio.&#x20;

###

### Tassazione

Le plusvalenze sono tassate in **IRES (24%)** e si compensano con i redditi operativi/finanziari della società. I titoli di stato non sono tassati al 12.5% perchè si applica solo ai privati. Per tutti gli altri strumenti finanziari eccetto i titoli di Stato (azioni, etf, corporate bond..) la tassazione è inferiore al caso privato del 26%. Inoltre, diversamente a quanto avviene per i privati, le minusvalenze tra ETF sono compensabili perchè ricade tutto nel reddito societario.&#x20;

|                                              | Società | Privato |
| -------------------------------------------- | ------- | ------- |
| Tassazione titoli di Stato Italiani          | 24%     | 12.5%   |
| Tassazione azioni, ETF, corporate bond etc.. | 24%     | 26%     |
| Compensazione minusvalenze ETF               | SI      | NO      |

### Investire la liquidità durante l'anno riduce la tassazione?



### Conviene investire con la società o con persona fisica?

Nel caso in cui la società investa in titoli di stato governativi (BOT/BTP) allora non c'è una convenienza a farlo con la società. Anzi conviene distribuire e farlo con persona fisica.&#x20;

Questo perchè, nonostante si abbia un capitale maggiore di partenza dato dal risparmio delle imposte del 26%, la tassazione per persona fisica sui titoli di stato è del 12.5% contro il 24% (IRES) per azienda.\
\
Ipotizziamo il caso in cui la società generi 100.000 di utili e ci chiediamo se convenga pagare il 26% di tasse per distribuirli ai soci, i quali poi andranno ad investire il rimanente in titoli di Stato, oppure fare lo stesso attraverso la società e poi distribuirli ai soci dopo diversi anni.

| CASO A                                                                                          | CASO B                                                                                                                                                     |
| ----------------------------------------------------------------------------------------------- | ---------------------------------------------------------------------------------------------------------------------------------------------------------- |
| La società sceglie di distribuire i €100.000 di utili al socio ed il socio paga il 26% di tasse | La società non distribuisce i €100.000 di utili e li trasferisce a riserva                                                                                 |
| Il socio investe a titolo personale i 74.000€ rimanenti in titoli di Stato                      | La società investe la riserva di 100.000€ in titoli di Stato                                                                                               |
| Il socio paghera il 12.5% di tassasione sul rendimento dei titoli di Stato.                     | La società paga il 24% (IRES) sul rendimento dei titoli di stato                                                                                           |
| Il socio continua a re-investire con lo stesso processo per gli anni successivi                 | La società continua a reinvestire la riserva per gli anni successi e dopo alcuni anni distribuisce la riserva ai soci. I quali pagheranno il 26% di tasse. |



Vediamo invece il caso in cui la società non distribuisca immediatamente gli utili, ma li reinveste in titoli di stato a basso rischio al 2% di rendimento lordo  e poi vengono distribuiti ai soci dopo 3 anni. Il netto su persona fisica è di **78.600€** rispetto a **74.000€** nel caso precedente.

|                                 | Anno 0    | Anno 1    | Anno 2    | Anno 3       |
| ------------------------------- | --------- | --------- | --------- | ------------ |
| Riserva utili                   | € 100.000 | € 101.520 | € 103.063 | € 104.630    |
| Rendimento investimento (2%)    | € 2.000   | € 2.030   | € 2.061   | € 2.093      |
| IRES (24%)                      | -€ 480    | -€ 487    | -€ 495    | -€ 502       |
| Totale riserve non distribuite  | € 101.520 | € 103.063 | € 104.630 | € 106.220    |
| Tassa distribuzione utili (26%) |           |           |           | -€ 27.617    |
| Netto persona fisica            |           |           |           | **€ 78.603** |

Questo però deve essere confrontato con il caso in cui la società distribuisca gli utili ogni anno, la persona fisica investa nello stesso titolo governativo italiano al 2% con una tassazione del 12.5%. Otteniamo che il valore finale è leggermente superiore. \


|                                     | Anno 0    | Anno 1   | Anno 2   | Anno 3       |
| ----------------------------------- | --------- | -------- | -------- | ------------ |
| Utili                               | € 100.000 |          |          |              |
| Riserva                             | € 0       |          |          |              |
| Tassa distribuzione utili (26%)     | -€ 26.000 |          |          |              |
| Portafoglio persona fisisca         | € 74.000  | € 75.295 | € 76.613 | € 77.953     |
| Re-investimento persona fisica (2%) | € 1.480   | € 1.506  | € 1.532  | € 1.559      |
| Tasse cedole 12.5%                  | -€ 185    | -€ 188   | -€ 192   | -€ 195       |
| Netto persona fisica                | € 75.295  | € 76.613 | € 77.953 | **€ 79.318** |

Pertanto, se si prevede di mantenere la riserva utili e investirla in titoli di Stato italiano e poi alla fine distribuirla allora è più conveniente fare l'investimento direttamente come persona fisica in quanto la tassazione è minore. &#x20;



### Quali strumenti acquistare

A seconda delle vostre esigenze ed obiettivi ci sono diversi strumenti.

* **Titoli di stato governativi (< 12 mesi)** \
  Se vuoi un rischio quasi nullo e certezza della plusvalenza allora i BOT sono i strumenti più adatti. La strategia è di acquistare il BOT con scadenza inferiore ai 12 mesi e portarlo fino a maturazione.  Ad esempio, potresti acquistare in un unica soluzione, o più volte durante l'anno, il BOT con scadenza a Dicembre. Il BOT rimborserà 100 in automatico il 12 dicembre. Se non possiedi alcun titolo durante la notte del 31 dicembre allora non ti verrà addebitato il bollo titoli di 0.2%.\
  [https://www.borsaitaliana.it/borsa/obbligazioni/mot/bot/dati-completi.html?isin=IT0005627853\&lang=it](https://www.borsaitaliana.it/borsa/obbligazioni/mot/bot/dati-completi.html?isin=IT0005627853\&lang=it)
* **Fondi monetari (ETF)**\
  E' un ETF che replica il tasso overnight della BCE ed è ad accumulazione. Quindi non andrà mai in maturazione e dovrai vendere le quote per generare la plusvalenza. Ha un costo (TER) di 0.10%.\
  [https://www.justetf.com/it/etf-profile.html?isin=LU0290358497](https://www.justetf.com/it/etf-profile.html?isin=LU0290358497)
* **ETF azionari a distribuzione**\
  Nei casi di riserva utili accumulata negli anni e mai distribuita potrebbe aver senso un ETF azionario. E' uno strumento più rischio dei titoli di stato perchè può generare minusvalenze che andranno ad impattare il bilancio della società! \
  [https://www.it.vanguard/professional/prodotti/etf/azionario/9503/sp-500-ucits-etf-usd-distributing](https://www.it.vanguard/professional/prodotti/etf/azionario/9503/sp-500-ucits-etf-usd-distributing)
* **Futures / Opzioni su commodity**\
  Se la società acquista materie prime (es. cacao, caffè, etc..) e un aumento di prezzo rischia di peggiorare i margini allora potrebbe aver senso coprirti da questo rischio. \
  In sostanza, viene acquisto un contratto futures o ETP in modo che se sale il prezzo della commodity allora guadagnerai dalla plusvalenza e questa andrà ad azzerare l'effetto sui margini. Viceversa, se la materia prima scende di prezzo avrai margini maggiori ma una minusvalenza. \
  E' una strategia molto rischiosa e richiede che tu sappia bene cosa stai facendo, quindi è consigliato consultare un consulente finanziario prima di agire. Sono molti i casi in cui un socio abbia iniziato a fare trading con le commotity e poi hanno portato ingenti perdite sulla società a causa di una bassa conoscenza di questi strumenti.

\










